# 202111100826 Recensione "Signore degli anelli"
[Il Signore degli Anelli - John Ronald Reuel Tolkien](Il%20Signore%20degli%20Anelli%20-%20John%20Ronald%20Reuel%20Tolkien.pdf)

Questo romanzo non ha certo bisogno di presentazioni: è forse il fantasy più famoso di sempre, conosciuto e amato da pressocché ogni amante del genere, in quanto,
insieme a *Le cronache di Narnia* di Lewis, ne è una pietra miliare.

La vicenda si sviluppa nell'universo di Tolkien, che, a prescindere da questa narrazione, è fittissimo di storie, leggende e antecedenti: è un sistema completo, fornito di ogni dettaglio necessario.

*Il signore degli anelli* è diviso in tre volumi, ciascuno diviso in due libri, per un totale di sei libri, ma è un'opera unica, con una sola trama, suddiviso così per necessità editoriale.

Frodo Baggins, hobbit (un piccolo abitante della Contea), riceve in eredità dallo zio Bilbo un anello, dotato di poteri particolari: è in grado di rendere invisibile chi lo indossa. 
Quell'anello però non è solo questo: è l'anello del potere, l'unico anello, che risponde solo alla volonta di Sauron; lui si sta risvegliando, dopo qualche millennio dalla sua ultima guerra, e sta radunando un esercito: l'unico modo per fermarlo è distruggere l'anello di Frodo, portandolo al centro del regno di Sauron.
Tutta la storia si sviluppa proprio attorno a questo obiettivo.

La traduzione di Ottavio Fatica, a mio avviso, è molto scorrevole nella lettura, ma pecca un po' di eccessiva semplicità; inoltre, in un'Italia che da anni è abituata ai nomi della traduzione precedente, ritengo eccessivo cambiare icone come "Gran Burrone" in "Valforra", e così per molti altri termini, che sarebbero stati da mantenere uguali.
Su tutto, però, sono le parti in versi ad essere più carenti rispetto alla precedente traduzioni: sebbene sembi che siano tradotte in maniera più accurata, si è persa gran parte dell'epicità che era presente nella traduzione di  Vittoria Alliata di Villafranca e Quirino Principe.
A tal proposito è significativa la traduzione della **Poesia dell'anello**:

Quirino Principe e Vittoria Alliata di Villafranca:
> Tre Anelli ai Re degli Elfi sotto il cielo che risplende,  
Sette ai Principi dei Nani nelle loro rocche di pietra,  
Nove agli Uomini Mortali che la triste morte attende,  
Uno per l'Oscuro Sire chiuso nella reggia tetra,  
Nella Terra di Mordor, dove l'Ombra nera scende.  
Un Anello per domarli, un Anello per trovarli,  
Un Anello per ghermirli e nel buio incatenarli,  
Nella Terra di Mordor, dove l'Ombra cupa scende.

Ottavio Fatica:
> Tre Anelli ai Re degli Elfi sotto il cielo,  
Sette ai Principi dei Nani nell'Aule di pietra,  
Nove agli Uomini Mortali dal fato crudele,  
Uno al Nero Sire sul suo trono tetro  
Nella Terra di Mordor dove le Ombre si celano  
Un Anello per trovarli, Uno per vincerli,  
Uno per radunarli e al buio avvincerli  
Nella Terra di Mordor dove le Ombre si celano.
