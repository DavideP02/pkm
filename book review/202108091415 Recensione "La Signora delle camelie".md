# 202108091415 Recensione "La Signora delle camelie"
Di Alexandre Dumas

---

Il romanzo è ambientato nella Parigi dell’800, e racconta dell’amore di un giovane nei confronti di una mantenuta.

La narrazione non segue l’ordine degli eventi, e sono presenti due narratori di secondo livello: infatti il narratore, che è interno, ad un certo punto della vicenda cede il posto al protagonista, che con un lungo flashback racconta la vicenda vera e propria. In seguito, dopo una breve interruzione da parte del narratore principale, la narrazione passa attraverso la lettura di alcune lettere.

Il libro inizia con l’anticipazione della fine, e il ruolo del flashback è proprio quello di raggiungere e spiegare le condizione entro cui avviene l’inizio, nonché la fine, del libro.

I temi trattati sono vari, ma quello più significativo è il perdono, o meglio, la possibilità di redenzione che _ognuno_ può avere, considerando ovviamente le difficoltà, e considerando che non sempre è possibile raggiungerla. In particolare viene sottolineato come a volte sia sufficiente perdonare incondizionatamente una persona per ottenere da lei un cambiamento _sostanziale_.

L’opera, inoltre, fornisce una vista abbastanza verosimile e accurata dell’alta società parigina dell’800, mostrandone soprattutto i vizi: all’epoca era normale avere delle amanti, e mantenerle nelle loro costose abitudini. Ecco quindi che si ha una dettagliata descrizione delle spese che una cortigiana doveva affrontare nella vita di tutti i giorni.

In più si delinea il rapporto tipo tra padre e figlio nella suddetta società parigina: un rapporto di reciproco rispetto, ma che è completamente influenzato dalla subordinazione del primo nei confronti del secondo, in quanto, benché uomo adulto, la figura genitoriale rimane _sempre_ in primo piano, legata soprattutto al fatto che quest’ultima finanzia _economicamente_ i figli.

---

References:
	[[La signora delle camelia - Alexandre Dumas.pdf]]
	
Tags:
	#alexandredumas