# 202201061721 Recensione "Origin"
di Dan Brown

---

Terminato il 6 gennaio 2022

---

Il romanzo è ambientato nella Spagna dei giorni nostri, e lo schema narrativo è molto simile a quello degli altri romanzi con protagonista Robert Langdon: un assassinio, un museo, e una corsa contro il tempo per riuscire in una missione, possibilmente le ultime volontà del defunto.

Nonostante questa leggera ripetizione, il romanzo è assolutamente godibile, e molto ben scritto: se le narrazioni hanno struttura simile, gli argomenti trattati sono diversissimi da romando a romanzo, ed è evidente, da parte dell'autore, un'attenzione ai particolari.

È entusiasmante e rende quasi necessario terminare la lettura, ma probabilmente non è il libro meglio riuscito di Brown: nel corso del romanzo si crea molta aspettativa per una rivelazione, che quando svelata non è stata particolarmente eccezionale come sarebbe dovuta essere.

Il romanzo parla di come Robert Langdon, aiutato dalla futura regina di Spagna, cerchi di trovare una password per rendere pubblica l'ultima conferenza di Edmund Kirsch, morto assassinato prima di riuscire a presentarla. 

Sono presenti più linee narrative, e il punto di vista di più personaggi si sovrappone, lasciando il lettore in parte disorientato e pieno di domande, a cui viene data una risposta solamente alla fine.

Tralasciando gli aspetti stilistici, la parte più critica della storia è il modo in cui Robert Langdon venga messo da parte, quasi accantonato: in tutti gli altri romanzi di cui è protagonista, la sua formidabile memoria e intelligenza sono fondamentali per risolvere i misteri e gli enigmi incontrati; in "Origin", però, questi enigmi sono pochi, e Robert viene messo da parte, e agisce quasi come un personaggio "marginale" all'interno della narrazione.

---
Related:

Tags:
#bookreview 
#danbrown
#book2022
	

